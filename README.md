# Dentropolis

Έργο για τον Διαγωνισμό Ανοιχτών Τεχνολογιών

Δεντρόπολη _ Μια πόλη για όλους

Η ζήτηση για σπίτια στις μεγάλες Ελληνικές πόλεις αυξάνεται, αλλά όταν οι πόλεις επεκτείνονται συνήθως γίνεται εις βάρος των φυσικών χώρων πρασίνου και των δασών. Θα μπορούσε να βρεθεί μια λύση όπου η ανάγκη για σπίτια και η ανάγκη για πράσινο θα καλύπτονται ταυτόχρονα, εξασφαλίζοντας  παράλληλα την προσβασιμότητα και την ασφάλεια όλων των κατοίκων;

Η ομάδα της Ε Δημοτικού του Διεθνούς Σχολείου Pinewood θα κατασκευάσει το μοντέλο ενός προσβάσιμου και ασφαλούς οικισμού δεντρόσπιτων. Ο οικισμός δεν αναπτύσσεται εις βάρος των δασών αλλά ένα καινούργιο δάσος δημιουργείται σε περιαστικές περιοχές μέσα στο οποίο εγκαθίστανται τα δεντρόσπιτα. Η δημιουργία ενός τέτοιου οικισμού εμπεριέχει πολλές προκλήσεις οι οποίες θα αξιοποιηθούν τρεις επιμέρους εφαρμογές. Οι ερφαρμογές αυτές έχουν ως αντικείμενο: την μετακίνηση, τον εντοπισμό φωτιάς και τον σχεδιασμό κατοικιών.

Μετακίνηση: Για να παραμείνει το δάσος αναλλοίωτο αποφασίστηκε να μην κατασκευαστούν δρόμοι. Οι περιαστικές περιοχές στην Θεσσαλονίκη και την Αθήνα έχουν συχνά μεγάλες κλήσεις, έτσι για να εξασφαλιστεί η προσβασιμότητα για όλους τους κατοίκους  θα χρησιμοποιηθεί ένα ειδικά σχεδιαμένο τελεφερίκ που θα ενώνει τα δεντρόσπιτα με την υπόλοιπη Πόλη. Το βαγόνι του τελεφερίκ θα σχεδιασττεί στο Tinkercad και θα εκτυπωθεί από τον τρισδιάστατο εκτυπωτή του σχολείου μας. Η κίνηση του τελεφερίκ θα παρέχεται από το edison robot του σχολείου το οποίο θα προγραμματιστεί με EdScratch για να κάνει στάσεις στα δεντρόσπιτα και στην αφετηρία. Θα δοθεί ιδιαίτερη προσοχή έτσι ώστε άτομα με αναπηρία αλλά και καροτσάκια μωρών να μπορούν να επιβιβάζονται και να αποβιβάζονται με ευκολία και ασφάλεια από το βαγόνι. 

Επιτήρηση Πυρκαγιών: Η ζωή στο δάσος απαιτεί να υπάρχει συστηματική πρόληψη αλλά έγκαιρος εντοπισμός φωτιάς. Για αυτό το λόγο θα κατασκευαστεί ρομπότ που θα κινείται σε όλη την περιοχή του δάσους του οικισμού. Για να μπορεί να κινείται ακόμη και στις πιο δύσβατες περιοχές του δάσους, το ρομπότ θα έχει πόδια και η περιστρεφόμενη κίνηση τους θα παρέχετε από το Edison ρομποτ του σχολείου. Το ρομπότ θα ακολουθεί διαδρομή που θα οριστεί προγραμματίζοντας το με EdScratch και θα καλύπτει όλη την έκταση του οικισμού. Τα πόδια θα σχεδιαστούν με Tinkercad και θα εκτυπωθούν από τον τρισδιάστατο εκτυπωτή του σχολείου μας. Επάνω στο Edison θα προσαρμοστεί το σύστημα εντοπισμού φωτιάς.  Θα αποτελείται από micro:bit, GPIO T-Type Expansion Board και αισθητήρα φλόγας. Το σύστημα θα ενημερώνει για την ύπαρξη φωτιάς μέσω του ενσωματωμένου ηχείου και θα προγραμματιστεί με MakeCode Blocks. 

Σχεδιασμός Κατοικίας: Η κατοικία θα σχεδιαστεί με τέτοιο τρόπο, ώστε να μπορεί να εγκατασταθεί με ασφάλεια πάνω στα δέντρα και να προσφέρει εύκολη πρόσβαση στο τελεφερίκ για άτομα με αναπηρία. Τα δεντρόσπιτα θα σχεδιαστούν στο Tinkercad και θα εκτυπωθούν από τον τρισδιάστατο εκτυπωτή του σχολείου μας. 

Λίστα Εξοπλισμού

1 Micro:bit v2 Starter Kit

1 Micro:bit GPIO Expansion Board
1 Flame Sensor KY-026

1 Edison Robot

1 PLA filament 1,75mm 1kg

4 Jumper Wires

1 Breadboard



Κάθε μια από τις παραπάνω εφαρμογές μπορεί να χρησιμοποιηθεί σαν ξεχωριστό project εισάγοντας τους μαθητές σε διαφορετικές τεχνολογίες, οι οποίες είναι διαχειρίσιμες από παιδιά δημοτικού. Η ομάδα μας θα ακολουθήσει την μέθοδο του σχεδιαστικού κύκλου για την υλοποίηση του έργου. Τα στάδια του κύκλου θα είναι η έρευνα, η δημιουργία ιδεών, η κατασκευή και τέλος η δοκιμή-αξιολόγηση.
Η περιγραφή υλοποίησης του έργου μπορεί να βρεθεί στο σύνδεσμο: https://openedtech.ellak.gr/robotics2023/dentropoli_mia-poli-gia-olous/
